# Temat #1: Asystent AI: od rekrutacji do onboarding’u

## Cel wyzwania

Zaprojektować **kompleksowego asystenta AI**, który wspiera firmy w całym cyklu zatrudnienia:

1. analiza i selekcja CV,
2. profilowanie i scoring kandydatów,
3. wsparcie rozmów kwalifikacyjnych,
4. komunikacja i feedback dla kandydatów,
5. onboarding nowych pracowników.

---

## Kontekst

Proces zatrudnienia w firmach IT jest długi, czasochłonny i pełen manualnych kroków:

- HR analizuje dziesiątki CV,
- managerowie marnują czas na rozmowy z nietrafionymi kandydatami,
- notatki ze spotkań są chaotyczne,
- kandydaci często nie dostają feedbacku,
- a po zatrudnieniu – onboarding kuleje, bo każdy dział (HR, IT, manager) działa osobno.

---

## Proces krok po kroku

### 1. Napływ aplikacji

Firma publikuje ogłoszenie o pracę. W krótkim czasie przychodzi kilkadziesiąt, a nawet kilkaset CV.
Rekruter musi sprawdzić wszystkie dokumenty, wychwycić odpowiednie kompetencje i wybrać osoby do dalszych etapów.

> To żmudny, czasochłonny proces, w którym łatwo coś przeoczyć.

---

### 2. Wybór kandydatów i przygotowanie rozmów

Na podstawie CV tworzy się shortlistę. Rekruter i menedżer przygotowują pytania do rozmowy, starając się dopasować je do stanowiska i doświadczenia kandydatów.

Część pytań dotyczy:

- twardych kompetencji,
- miękkich umiejętności,
- motywacji.

Trzeba też zadbać o **spójność w ocenie kandydatów**.

---

### 3. Rozmowy kwalifikacyjne

Kandydaci spotykają się z rekruterem i/lub menedżerem.
Powstają notatki – często chaotyczne i niespójne.

Po kilku rozmowach trudno porównać kandydatów w obiektywny sposób.
Decyzje rekrutacyjne wymagają zebrania opinii różnych osób, które uczestniczyły w procesie.

---

### 4. Feedback i komunikacja

Kandydaci oczekują **informacji zwrotnej** – niezależnie od wyniku rozmowy.

W praktyce:

- feedback często jest opóźniony,
- bywa zdawkowy,
- albo w ogóle nie dociera.

Brakuje też jasnej i terminowej komunikacji w trakcie całego procesu (status aplikacji, kolejne etapy).

---

### 5. Decyzja i zatrudnienie

Gdy wybór padnie na konkretnego kandydata, HR i menedżerowie muszą przejść do kwestii formalnych:

- podpisanie dokumentów,
- zgłoszenia do działu IT o dostęp do systemów,
- przygotowanie sprzętu,
- ustalenie pierwszych zadań.

---

### 6. Onboarding nowego pracownika

Nowa osoba potrzebuje wsparcia, by sprawnie wejść do zespołu.

Typowe elementy onboardingu:

- szkolenia obowiązkowe (np. BHP, bezpieczeństwo IT),
- zapoznanie z kulturą firmy i zasadami,
- pierwsze spotkania z zespołem i przełożonym,
- przydzielenie zadań na start.
